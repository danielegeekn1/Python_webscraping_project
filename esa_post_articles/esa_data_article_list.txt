Che cos'è l'ESA?
L'Agenzia Spaziale Europea è la porta di accesso allo spazio per l'Europa. La sua missione consiste nello sviluppo delle capacità spaziali europee e nella garanzia che gli investimenti effettuati per la conquista dello spazio continuino a produrre vantaggi e ricadute positive per tutti i cittadini europei e del mondo.
L'ESA è un'organizzazione internazionale, con 22 Stati Membri. Grazie alla coordinazione delle risorse finanziarie e intellettuali dei suoi membri, l'Agenzia è in grado di intraprendere programmi e attività ben superiori a quelli possibili alle singole nazioni europee.
Quali sono le attività dell'ESA?
Il compito dell'ESA è quello di delineare il programma spaziale europeo e quindi di dargli attuazione. I progetti dell'Agenzia sono concepiti per scoprire quanto più possibile sulla Terra, l'ambiente spaziale circostante, il Sistema solare e l'Universo in generale, ma puntano anche allo sviluppo di tecnologie e servizi satellitari e alla promozione delle industrie europee. L'ESA collabora inoltre, attivamente, con le organizzazioni spaziali extra-europee.
Chi fa parte dell'ESA?
I 22 Stati Membri dell'ESA sono: Austria, Belgio, Danimarca, Estonia, Finlandia, Francia, Germania, Grecia, Irlanda, Italia, Lussemburgo, Norvegia, Paesi Bassi, Polonia, Portogallo, Romania, Regno Unito, Repubblica Ceca, Spagna, Svezia, Svizzera e Ungheria. Slovacchia, Slovenia, Lettonia e Lituania, sono Membri Associati. Il Canada partecipa ad alcuni progetti in base ad un accordo di cooperazione.
Bulgaria, Croazia, Cipro e Malta hanno degli accordi di cooperazione con l'ESA.
Dove ha sede l'ESA?
L'ESA ha la propria sede centrale a Parigi, dove vengono decisi programmi e politiche. L'ESA dispone inoltre di altre sedi in diversi Paesi europei, ciascuna delle quali ha responsabilità differenti:
Inoltre, l'ESA ha uffici di collegamento in Belgio, negli Stati Uniti d'America e in Russia; una base di lancio nella Guyana francese e stazioni di terra e di tracciamento in varie aree del mondo.
Quante persone lavorano per l'ESA?
Ci sono circa 2.200 persone che lavorano per l'ESA, provienienti da tutti gli Stati Membri, e il personale include scienziati, ingegneri, specialisti informatici e personale amministrativo.
Da dove provengono i fondi dell'ESA?
Le attività statutarie dell'ESA (programmi di scienza spaziale e attività generali di bilancio) sono finanziate con il contributo economico di tutti gli Stati Membri dell'Agenzia, calcolato in base al prodotto interno lordo di ciascun Paese. Oltre a ciò, l'ESA conduce un certo numero di programmi opzionali. Ogni Stato Membro decide a quale programma opzionale desidera partecipare e l'importo con cui desidera contribuire.
A quanto ammonta il bilancio dell'ESA?
Il budget ESA per il 2023 è di 7,08 miliardi di euro. ESA opera sulla base di criteri di ripartizione geografica, ovvero investe in ciascuno Stato Membro, mediante i contratti industriali per i programmi spaziali, un importo pressoché equivalente al contributo di quel Paese.
Quanto spende per l'ESA ciascun cittadino europeo?
La spesa spaziale pro-capite di ciascun cittadino europeo è piuttosto bassa. In media, il contributo di ogni cittadino di uno Stato Membro dell'ESA, in tasse per le spese spaziali, è pari circa al prezzo di un biglietto per il cinema (negli Stati Uniti, gli investimenti nelle attività spaziali civili ammontano a quasi il quadruplo).
Come opera l'ESA?
Il Consiglio dell'ESA è l'organo di governo e fornisce le linee guida di base entro le quali l'ESA sviluppa il programma spaziale europeo. Ciascuno Stato Membro è rappresentato nel Consiglio e ha diritto ad un voto, a prescindere dalle sue dimensioni o dal suo effettivo contributo finanziario.
L'Agenzia è diretta da un Direttore Generale, eletto dal Consiglio ogni quattro anni. Ciascun singolo settore di ricerca ha un proprio Direttorato che risponde direttamente al Direttore Generale. L'attuale Direttore Generale dell'ESA è Josef Aschbacher.
Per maggiori informazioni
Dipartimento di Comunicazione

ESA HQ Mario Nikis
8-10 rue Mario Nikis
CS 45741
75738 Paris Cedex 15
France
Tel: + 33 1 5369 7654Fax: + 33 1 5369 7560
Thank you for liking
You have already liked this page, you can only like it once!


